De volgende dag op het schoolplein staan Jasmijn, Finja, Noor, Emma en Esmee bij elkaar, als Maud er aan komt gelopen. 
Mag ik bij jullie gaan staan? vraagt Maud.
Dat hebben wij eigenlijk liever niet, antwoordt Emma.
O..., jammer, antwoordt Maud.

Iedereen zit in de klas en Jasmijn vraagt aan Eva of Maud wel eens bij hen staat. 
Hoezo? vraagt Eva.
Nee zomaar, want ze vroeg of ze bij ons mocht staan, maar dat willen wij echt niet hoor, dat domme kind! antwoordt Jasmijn. Ze klinkt boos. 
Zij is een van de stomste mensen die ik ken, zegt Fleur.
Ja, leuk is anders, zegt Eva. Ondanks dat er zacht gesproken wordt kan toch iedereen het horen.
HOU EENS OP MET DAT GEPEST! roept Daniël opeens hard.
Eva, Fleur, KAPPEN NU! schreeuwt Jayden. (Jayden kan een stuk harder schreeuwen dan Daniël.)
Dit is echt niet leuk wat jullie doen! roept Bram.
Kunnen jullie niet gewoon eens normaal doen tegen Maud? vraagt Tim terwijl hij Eva strak aankijkt.
Jayden, waarom schreeuw jij zo? vraagt de meester.
Meester, Maud wordt heel erg gepest door de andere meisjes, en al heel lang! zegt Sem, om ook op te komen voor Maud.
Pesten, dat is niet goed nee, zegt de meester.

In de pauze staan Eva en Fleur bij elkaar. Ze zijn verdrietig en ontdaan, en wat ongemakkelijk lopen ze naar de jongens toe.
Waarom doen jullie opeens zo raar tegen ons? vraagt Eva met een droevige stem.
SODEMIETER OP! schreeuwt Jayden. Totaal van de kaart verlaten Eva en Fleur de groep jongens.
Dit is niet te geloven. Ze maken Maud bijna elke dag het leven zuur, dan zeg je een keer wat terug en dan zijn de dames op hun teentjes getrapt! zegt Jayden.
Ik ga toch even naar ze toe, zegt Daniël.
Ah, Daniël, weet jij waarom jullie allemaal zo rot tegen ons doen? stottert Eva.
Ja, waarom doen jullie zo tegen ons? vraagt ook Fleur.
Daniël daagt ze uit met een wedervraag: Wat denken jullie zelf? 
Ik kan nou even niet zo goed denken, dus zeg jij het maar, antwoordt Eva. Daniël kijkt Eva en Fleur vriendelijk aan.
Het is omdat jullie bijna elke dag ontzettend vervelend doen tegen Maud.
Hoe zouden jullie het vinden als iedereen zo rot tegen jullie zou doen?
O, is het dat? vraagt Eva.
Ja, inderdaad, antwoordt Daniël.
Dus als wij aardig zijn tegen Maud, dan houden jullie op om zo tegen ons te doen? vraagt Fleur.
Dan is er geen reden meer om boos te zijn, antwoordt Daniël.

De volgende ochtend komt Fleur te laat de klas binnen.
Ik moest mijn vlechten even overdoen.
Dat is geen reden om te laat te komen, zegt de meester en hij maakt er een notitie van.
Drie dagen daarvoor was het Eva die te laat kwam. Eva ziet er meestal vlot uit. s Ochtends stond ze voor de spiegel en vroeg zich af of haar nieuwe t-shirt bij haar lichtgroene rok paste. Haar moeder was al weg naar haar werk, dus aan haar kon zij het niet vragen. Na goed nagedacht te hebben dacht ze dat het wel kon. Maar toen ze op de klok keek, zag ze dat ze al meer dan een kwartier voor de spiegel stond en dat ze te laat voor school was. 
In de klas zegt Eva zachtjes tegen Fleur dat ze zin heeft in het weekend.
Wat ga je het weekend doen? vraagt Fleur.
Ik ga weer naar mijn paard, antwoordt Eva.
Maud probeert aan te knopen bij Eva.
Misschien dat ik ook op paardrijles ga.
Ik hoop niet dat jij het plan hebt om bij ons op de paardenclub te komen, zegt Fleur.
Ik ben al wezen kijken, zegt Maud.
Ik heb jou daar nog nooit gezien, zegt Eva.
Ik jou wel, afgelopen woensdag, zegt Maud.
O? zegt Eva wat verbaasd.


Ik heb jou en jouw paard daar gezien, maar jij hebt mij niet gezien denk ik, je was zo druk met je paard. Ik zag dat je heel lief voor hem was, zegt Maud.
Wat heb jij dan gezien? vraagt Eva nog steeds verbaasd.
Ik ben een paar keer voorbij gelopen, en ik zag dat je de hele stal voor je paard schoongemaakt had. En ook heb ik gezien dat jij hem steeds aaide, antwoordt Maud.
Eva zegt zachtjes tegen Fleur dat ze inderdaad woensdag de stal schoongemaakt heeft.

En dan opeens..., slaat de sfeer om, na jaren van pesterijen gaan Fleur en Eva voor het eerst op een normale manier met Maud om.

Maud, zou je ook een paard willen? vraagt Eva op een voor Maud ongewone vriendelijke manier.
Misschien wel ja. Fleur heb jij ook een paard? vraagt Maud.
Nee, ik kom alleen om te rijden, maar ik heb zelf geen paard, antwoordt Fleur.
Mijn paard is niet mijn paard, zegt Eva, hij is van iemand van de club. Ik kom alleen vaak om hem te verzorgen. Maud, zou jij het leuk vinden om vanmiddag samen met ons naar de paardenclub te gaan, tenminste als Fleur het ook wil? 
Uh..., ja hoor, zegt Fleur.
We gaan beginnen met Nederlands, pak jullie boeken maar, zegt de meester.

Die middag gaan Eva en Fleur gelijk uit school naar de manege.
Daar aangekomen groeten ze een medewerker en lopen verder.
Fleur, wil je straks een stukje rijden? vraagt Eva.
Ik zou eerst Ronny wat nieuw stro willen geven en zijn stal schoon willen maken, antwoordt Fleur.
Nou, dan ga ik vast een eindje rijden, zegt Eva.
Oké, tot straks, zegt Fleur. Maud komt er net aangelopen.
Daar is Maud, roept Eva tegen Fleur.
Hoi Eva en Fleur, zegt Maud.
Hoi Maud, ik was net van plan om een eindje te gaan rijden. Misschien dat je het leuk vindt om te komen kijken? vraagt Eva. Ik rij er pas heel kort op. Hij kan nu al springen. 
En, Fleur, wat ga jij doen? vraagt Maud.
Ik ga de stal een beetje schoonmaken voor Ronny. Dat is het paard waar ik het meest op rij, antwoordt Fleur.
Eva, ik denk dat ik liever eerst Fleur ga helpen met de stal schoon te maken, en daarna wil ik graag naar jou komen kijken, antwoordt Maud.
Prima, zegt Eva.
Na een tijdje begint de stal er aardig schoon uit te zien.
Dank je wel Maud, dat je mij helpt, het gaat veel sneller met zijn tweeën, zegt Fleur.
Dan komt Eva weer terug van het ritje met haar paard.
Zo, mijn paard begint al een echt paard te worden, hij wordt groot.
Hoe heet jouw paard? vraagt Maud.
Storm, antwoordt Eva.
Maud, zou jij ook paard willen rijden? vraagt Fleur.
Is dat moeilijk? vraagt Maud.
Nee, dat leer je best snel denk ik, antwoordt Fleur.
Wij helpen je wel, zegt Eva terwijl ze Fleur aankijkt.
Dat zou ik best graag willen, antwoordt Maud.
Dan gaan we straks naar wat paarden kijken en dan kunnen we voor jou informeren, zegt Fleur.
Ik geloof dat Storm mij steeds meer vertrouwt. Ik heb het idee dat wij
vrienden aan het worden zijn, zegt Eva.
Hoe doe je dat? vraagt Fleur.
Af en toe, als hij iets goeds doet, dan geef ik hem een stuk wortel, antwoordt Eva.
En dan wordt hij een vriend van jou? vraagt Fleur door.
Ik denk wel dat dat helpt. Paarden houden erg van wortels, antwoordt Eva.
Wat leuk dat je vriendschap hebt met een paard, zegt Maud.
Ja inderdaad, een paard zeurt tenminste niet, zegt Eva.
Maar hij kan niet luisteren en je kan niet met hem praten, zegt Fleur.
Maar je kan wel voelen dat hij je vertrouwt, denk ik, zegt Maud.
Ja, dat is waar, zegt Eva.
Ik zou best wel vriendschap willen hebben met een paard, zegt Maud.
Dan moet je een paard uitkiezen en er regelmatig naartoe gaan, zegt Eva.
Maar ik vind het eigenlijk leuker om samen met jullie te zijn, zegt Maud.
Je kan het allebei doen, zegt Fleur.
Er volgt een tijdlang een stilte en dan begint Eva op een voor Maud totaal ongewone manier te praten. Ze laat haar hart spreken.
Maud.
Ja...,
Uhm..., eigenlijk..., uh..., ben jij best aardig, zegt Eva. Dan richt ze zich tot Fleur. 
Waarom deden we steeds zo stom tegen Maud? 
Ja, je hebt gelijk! Maud, ik vind jou eigenlijk ook wel aardig. Waarom deden we dat? vraagt ook Fleur zich af. 
Opeens begint Maud te huilen.
Wat is er? vraagt Eva. Maud zwijgt.
Ben je verdrietig? vraagt Fleur terwijl ze Maud vriendelijk aankijkt.
Van nu af aan zullen we alleen maar aardig tegen jou zijn, zegt Eva stellig.
Ja, dat beloven we! zegt ook Fleur terwijl zij en Eva elkaar aankijken.
Maud begint nog harder te huilen. Ze is erg verdrietig en ze huilt over al de pesterijen die ze in haar leven op school heeft meegemaakt.
We zijn nu vriendinnen van elkaar en als iemand jou weer gaat pesten, dan zullen wij er wat van zeggen, zegt Eva.
Ja, dat zullen we doen, zegt Fleur.
Eva legt haar arm over de schouder van Maud.
Fleur, ik heb spijt! zegt Eva terwijl zij Fleur aankijkt. Nu pas zie ik wat wij Maud allemaal aangedaan hebben.
Ja, ik ook, zegt Fleur. Na een tijdje stopt Maud met huilen.
Kom, Maud, dan gaan we naar de andere paarden kijken en dan kan jij een paard uitkiezen waar je kennis mee kan maken. Als je dat wilt tenminste, vraagt Eva.
Ja, dat is goed. Dank jullie wel. 

Verderop komen Noor en Finja hun kant opgelopen.
Hallo Eva, zegt Noor.
Hoi Noor, zegt Eva.
Eva, is Maud bij jullie? Dat begrijp ik niet, vraagt Noor verbaasd.
Ja, zij is een vriendin van ons, zegt Eva stellig.
Sinds pas, bevestigt Fleur.
O, dat wist ik niet, zegt Noor.
Maar jullie vonden haar toch stom? vraagt ook Finja verbaasd.
Nu niet meer, zegt Fleur. Noor en Finja lopen weg.
Weten jullie, ik heb gezien dat Jasmijn ook weleens vervelend tegen Noor doet, maar niet zo vaak als tegen mij, zegt Maud.
Fleur begint het paard te kammen, en even later komen Finja en Noor weer terug. Finja neemt het woord.
Eva..., begint ze wat verlegen.
Ja, zegt Eva.
Hmm..., ik heb een vraag, zegt Finja.
Zeg het maar, zegt Eva.
Mogen wij ook vriendinnen van jullie zijn?
Waarom? komt Fleur tussenbeide.
Soms doet Jasmijn vervelend tegen mij, en ik zou liever met jullie vriendinnen willen zijn, zegt Finja.
Noor stemt ermee in.
Wij sluiten niemand buiten, zegt Fleur.

En jij, Maud, wil jij ook dat Noor en Finja vriendinnen van ons worden? vraagt Eva.
Ja, graag, antwoordt Maud.
En jullie, willen jullie ook vriendinnen zijn met Maud? vraagt Eva. Anders kunnen wij geen vriendinnen van elkaar zijn. 
Ja hoor, antwoordt Finja. 
Jawel, antwoordt ook Noor.

Een paar weken later, de jongens zijn in het bos. Een van de torens ligt op de grond.
Wat jammer dat die toren is omgevallen, zegt Luuk.
We hadden hem ook helemaal niet goed vastgezet, zegt Bram.
De funderingen van de torens zijn veel te ondiep. We moeten weer opnieuw beginnen en dan eerst een stevig fundament maken. Daarna kunnen we een echte stevige toren bouwen, zegt Jayden.
Moeten we al die torens weer af gaan breken dan? vraagt Tim.
Als je niet wilt dat die andere drie omvallen, dan hebben we geen keus, antwoordt Bram.
Maar we hebben er zo lang aan gewerkt, klaagt Sem.
Zo erg is dat niet. We weten nu hoe we die torens moeten bouwen. Het mankeerde alleen aan een stevige fundering, zegt Daniël.
Kom, aan de slag, zegt Jayden enthousiast.
Dat gaat ons op zijn minst een paar dagen kosten, zegt Sem.
Wat is een paar dagen als we ons fort ombouwen tot een kasteel? zegt Lars met een grijns op zijn gezicht.
Een kasteel is van steen en niet van hout, zegt Liam droog.
Dan wordt dit het eerste kasteel van hout, zegt Lars.
Uitkijken jongens! De tweede toren ligt al omver en nu wordt de derde omgeduwd.
Ik heb een idee, zegt Jayden.
Wat dan? vraagt Sem.
In deze boom hier kunnen we een uitkijkpost maken, zegt Jayden terwijl hij naar de boom wijst.
We kunnen een hangbrug maken die vanuit het fort boven naar de uitkijkpost loopt, zegt Bram.
Dat wordt dan een soort boomhut, zegt Tim.
Precies! En dat wordt dan ons hoofdkwartier, bevestigt Jayden.
We moeten dan alleen nog wat verzinnen voor de veiligheid. Die boomhut gaat best hoog worden, zegt Daniël.
Ik weet nog wel iemand die veel oude matrassen heeft. 
Hij doet er niks meer mee, dus ik denk dat we die wel mogen hebben. 
Als we vier of vijf matrassen op elkaar stapelen en naast elkaar leggen, dan moet dat onze val wel kunnen breken, zegt Floris.
We hebben er dan wel een aantal nodig, zegt Jayden.
Floris, zal ik vanmiddag met je meegaan om die matrassen te zoeken? vraagt Daniël. 
Prima, antwoordt Floris.

De volgende ochtend zit iedereen in de klas behalve Lars. Dan komt hij binnen, te laat... 
Heb ik jullie al eens gezegd dat ik jullie allemaal aardig vind? zegt Lars.
Ook Maud? vraagt Jasmijn.
Ja, ook Maud, Jasmijn! zegt Lars met een harde stem en met een boze blik naar Jasmijn toe.
Fijn dat je iedereen aardig vindt, maar je bent wel dertig minuten te laat, zegt de meester. Dat is al de derde keer in twee weken, dus jij blijft vanmiddag een uur langer op school. 
Ja dat wou ik ook nog zeggen, sorry dat ik te laat was...,  zegt Lars.
Lars, hoe komt het dat je te laat bent gekomen. Heb je geen wekker? vraagt Yan.
Jawel, antwoordt Lars.
Staat jouw wekker naast je bed? vraagt Bram.
Ja, hoezo? antwoordt Lars.
Dat werkt ook niet! Je moet de wekker niet naast je bed zetten, maar een eind verder. Als hij afgaat, dan moet je je bed uit om hem uit te zetten, en dan ben je gelijk al op, zegt Bram.
Ik heb de rekentoets nagekeken en ze zijn bijna allemaal goed gemaakt. Bravo. Maar er is ook nog een serieus punt dat ik met jullie wil bespreken, zegt de meester.
We krijgen weer een donderpreek, hoor, zegt Jasmijn.
Of we krijgen te horen hoe goed het vroeger allemaal was in de tijd van de meester, zegt Noor.
Beste jongens en meisjes, ik wil jullie zeggen dat volgens mij, en ik weet niet waarom, er iets is veranderd bij jullie, gaat de meester verder.
Wat dan, meester? vraagt Eva. De meester laat zijn hart spreken:
Jullie zijn een echte fijne klas!
Meester, dit is de eerste keer dat u iets aardigs zegt over onze klas! roept Fleur verbaasd uit.
Ik heb jullie gewoon eerlijk verteld wat ik denk. Zo, en nu gaan we weer verder met de les.
Meester, wij mogen u ook, zegt Daniël. Ik zat te denken...
Ja, zeg het maar, Daniël, zegt de meester.
Voor Lars is het niet leuk om een uur na te blijven, zegt hij.
Nou vooruit Lars, deze keer zie ik het nog door de vingers maar de volgende keer zal jij moeten nablijven.
Dank u wel, meester, zegt Lars verheugd.
En dank je wel, Daniël! fluistert Lars.
